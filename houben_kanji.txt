妙法蓮華経。
方便品。
第二。
爾時世尊。
従三昧。
安詳而起。
告舎利弗。
諸佛智慧。
甚深無量。
其智慧門。
難解難入。
一切聲聞。
辟支佛。
所不能知。
所以者何。
佛曾親近。
百千萬億。
無數諸佛。
盡行諸佛。
無量道法。
勇猛精進。
名稱普聞。
成就甚深。
未曾有法。
随宜所説。
意趣難解。
舎利弗。
吾従成佛已来。
種種因縁。
種種譬喩。
廣演言教。
無數方便。
引導衆生。
令離諸著。
所以者何。
如来方便。
知見波羅蜜。
皆已具足。
舎利弗。
如来知見。
廣大深遠。
無量。
無礙。
力。
無所畏。
禪定。
解脱。
三昧。
深入無際。
成就一切。
未曽有法。
舎利弗。
如來能種種分別。
巧説諸法。
言辭柔輭。
悦可衆心。
舎利弗。
取要言之。
無量無邊。
未曽有法。
佛悉成就。
止。
舎利弗。
不須復説。
所以者何。
佛所成就。
第一希有。
難解之法。
唯佛與佛。
乃能究盡。
諸法実相。
所謂諸法。
如是相。
如是性。
如是體。
如是力。
如是作。
如是因。
如是縁。
如是果。
如是報。
如是本末究竟等。
所謂諸法。
如是相。
如是性。
如是体。
如是力。
如是作。
如是因。
如是縁。
如是果。
如是報。
如是本末究竟等。
所謂諸法。
如是相。
如是性。
如是体。
如是力。
如是作。
如是因。
如是縁。
如是果。
如是報。
如是本末究竟等。